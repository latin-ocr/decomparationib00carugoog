..11-

maximam similitudinum copiam cumulatam esse ad eas
res, quae in Epicuri doctrina maximi momenti erant et eam
ob causam maxime in toto carmine descriptae erant. Inter
' quas primum locum tenet atomorum doctrina, qua omnia,
quae Lucretius profert, fundata atque stabilita erant.
Quarum naturam, ⁴quae quam maxime ab oculis nostris re-
mota est, in altero imprimis libro multis et perlucidis com-
parationibus ita illustravit, ut, quod ipse de se dicit in
libri Ill initio Epicuri opera videre se totum per inane
res geri, idem nos dicere possimus illius dilucida illustrandi
ratione adiuti. Non minorem comparationum numerum ad-
hibuit ad· animi animaeque naturam illustrandam, de qua
agit in tertio libro, ¹

Deinde complures comparationes usurpatas esse in-
venimus, ut, quomodo nubibus tonitru efficiatur, demon-
stretur. Sed hic propterea complures similitudines adhibi-
tae sunt, quod Lucretius, quippe qui in Epicuri doctrina
exponenda totus fere ab illo pendeant, non unam, quam

veram putat esse, causam adres illas intellegendas affert,
sed plures. Epicuri enim, dummodo vanus ille deorum
timor evanesceret, nihil intererat investigare, quomodo vere
illae res se haberent. Atque unamquamque illarum, quas
profert, rationum Lucretius illustrat apta comparatione.

Praeterea in singulorum librorum prooemiis et iis lociS,
quibus demonstrationis tenor interrumpitur, Epicurus ipse
neque minus eius doctrina, de qua aliquoties poeta dixit,
compluribus similitudinibus locum dedit.

lam ad comparationes ipsas reversi, cum id in hac
parte inquirere constitutum sit, quomodo inter se respon-

l) Woltjerus (‘Lucretii philosophia cnm fontibus comparata’ Gronin-
gue'1877l, etsi Lucretium neminem nisi Epicurum secutum esse nnn recte
censet, — P. Ruschius ue in doctrina quidem exponenda Epicurum unum
eius auctorem fuisse demonstrat in dissert. ‘de Posidonio Lucreti auctore in
carmine tle rerum natura IV’ Gryphiswaldiae1882 - tamen summum
consensum inter ea, quae Lucretius profert et Epicuri, quae quidem exstant,
placita esse docet.

 

