Praefatio.

Lucreti0, cum Epicuri ratione disciplinaque penitus
perspecta eius de rerum natura doctrinam, qua quasi
firmissimo fundamento Epicurea philosophia nitebatur, ut
quod solatium ipsi praebuerat, civibus quoque suis afferret,
cum Romanis communicare statuisset, duae res providendae
erant, ut suorum animi studio philosophiae non magnopere
dediti et ad legendos libros ipsius facile allicerentur et
allecti novis doctrinis maximam partem subtilioribus et a
sensu communi nimis alienis dilucida ratione imbuerentur.
’ Atque illud quidem, ut accederent Romani ad eam, quam
tractabat, philosophiam cognoscendam efficiebat poeta ita,
ut, quo ipsa eum egregia indoles ferebat, versibus rem
persequeretur eamque ornatu poetic0, in quo imprimis
imagines habendae sunt, instrueret3 perspicua autem ea,
quae tradebat, faciebat adhibitis permultis comparationibus
quae, etsi ipsae quoque interdum orationem exornant,
tamen eo imprimis consilio a Lucretio usurpatae sunt, ut ,
Epicuri placitis lumen adhiberent. Qua de causa, cum non
⁴ mediocrem locum teneant in illius carminibus comparationes,
non inutile mihi visum est de Lucretii in comparationibus
adhibendis usu disputare. Quam rem ita institui, ut prima

 

