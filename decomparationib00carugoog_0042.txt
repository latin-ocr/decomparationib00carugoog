Caput Η.

Ad alteram huius dissertationis partem accedens, in
qua grammaticam comparationum Lucretiaoarum rationem
inquirere mihi propositum est‚· rem ita instituam, ut primum,
quo modo similitudines inducantur, quaeram, deinde de
verborum, quae poeta in illis adhibuit, temporibus et modis
dicam. Ex his quaestiouibus Walserus ¹) priorem iam ita
tractavit, ut in universum varias formas, quibus poetae
epici Latini ad comparationes inducendas usi sunt, collectas
in ordinem digesserit. Sed cum ille, qui singulorum poe-
tarum in hac re usus esset, non dixerit, inutile non videtur
esse, qua ratione Lucretius singulis locis comparationes in
orationem inseruerit, indicare. Hoc ita faciam, ut eum,
quem Walserus secutus est, ordinem teneam, quo facilius,
quas ex omnibus illis omnium poetarum epicorum Lati-
norum formis Lucretius usurpaverit, intellegi possit.

Ac primum quidem, cum duo genera comparationum
sint, unum simplicium, quae omni ornatu orbae maximam⁴
partem uno tantum verbo continentur, alterum copiosius
descriptarum, videamus, quomodo priores illae inducantur.

Hae similitudines in textum inseruntur

1) substantivis:
l) ritu 11102 V 117.

2) more V 932 Vl 198.

1) ‘Zur formales scite des gleiehnisses bei den lateinischen ‹lichtem'
(zeitschrift fiir die osterreiohisehen gymnasien. 1878 p. sus—607.)

 

